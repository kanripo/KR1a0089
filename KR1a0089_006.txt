# -*- mode: mandoku-view -*-
#+TITLE: 周易參義
#+DATE: 2015-09-23 09:35:02
#+PROPERTY: JUAN 6
<pb:KR1a0089_WYG_006-1a>¶
欽定四庫全書¶
　周易參義卷六¶
　　　　　　　　　　　　　元　梁寅　撰¶
　象下傳¶
山上有澤咸君子以虚受人¶
　說卦云山澤通氣山上有澤則澤能潤乎山山受澤¶
　之潤其氣之相通可知矣君子觀山澤之象明感通¶
　之理故虚其中以受於人以物譬之舟唯虚故物无¶
<pb:KR1a0089_WYG_006-1b>¶
　不載鑑唯虚故形无不睹君子以能問於不能以多問¶
　於寡樂取諸人以為善非其以虚而受安能若是哉¶
咸其拇志在外也　雖凶居吉順不害也¶
　其居則吉者順於理而不害也¶
咸其股亦不處也志在隨人所執下也　貞吉悔亡未¶
感害也憧憧往來未光大也¶
　未感害者言能正固而亡其悔則未有私感之害也¶
咸其脢志末也　咸其輔頰舌滕口說也¶
<pb:KR1a0089_WYG_006-2a>¶
雷風恒君子以立不易方¶
　廬陵楊氏曰終始變化者恒之道所以乆而不窮也¶
　立不易方者恒之節所以乆而不變也¶
浚恒之凶始求深也　九二悔亡能乆中也　不恒其¶
徳无所容也　乆非其位安得禽也　婦人貞吉從一¶
而終也夫子制義從婦凶也　振恒在上大无功也¶
天下有山遯君子以逺小人不惡而嚴¶
　天之高无窮而山之高有限自下觀之則山之勢若¶
<pb:KR1a0089_WYG_006-2b>¶
　上陵於天矣然自上而觀則天之與山邈然不相及¶
　也君子觀天逺於山之象則其心與天同運隨時避¶
　禍而小人不得以陵之是君子如天而小人如山也¶
　逺小人不惡而嚴猶所謂不怒而威也天之於山豈¶
　悍然絶之乎盖其勢尊高而山自不能陵之爾君子¶
　之於小人亦豈必攘袂切齒以待之乎盖其所守者¶
　嚴正而小人自不能干之爾處遯之君子與天同徳¶
　者如此夫¶
<pb:KR1a0089_WYG_006-3a>¶
遯尾之厲不往何災也　執用黄牛固志也　係遯之¶
厲有疾憊也畜臣妾吉不可大事也　君子好遯小人¶
否也　嘉遯貞吉以正志也　肥遯无不利无所疑也¶
雷在天上大壮君子以非禮弗履¶
　雷在天上其威嚴果決至為可畏大壮之君子所以¶
　勝私復禮者亦如雷之果決故能決去非禮之事而¶
　所踐履者動皆天理也若自治不勇而優柔牽制則¶
　義理之心不為私欲所勝者鮮矣¶
<pb:KR1a0089_WYG_006-3b>¶
壮于趾其孚窮也　九二貞吉以中也　小人用壮君¶
子罔也　藩決不羸尚往也　喪羊于易位不當也¶
不能退不能遂不詳也艱則吉咎不長也¶
明出地上晉君子以自昭明徳¶
　自昭明徳即大學之所謂明明徳兼知行而言也謂¶
　之自昭者見其功之由乎已而无待於人也¶
晉如摧如獨行正也裕无咎未受命也¶
　欲進而見摧則獨行其正而已固不可以冒進也不¶
<pb:KR1a0089_WYG_006-4a>¶
　為人所信而處以寛裕者以未受君之爵命故可如¶
　是也若有官守而寛裕則為咎矣¶
受兹介福以中正也　衆允之志上行也　鼫䑕貞厲¶
位不當也　失得勿恤往有慶也　維用伐邑道未光¶
也¶
明入地中明夷君子以莅衆用晦而明¶
　日之入於地中其明固傷矣然其照灼於地下則明¶
　未嘗滅地之上雖昬而月亦借其光以為照但不若¶
<pb:KR1a0089_WYG_006-4b>¶
　晝之大明也君子觀象而臨莅其衆則用晦而明盖¶
　不欲察察以極其明耳非一於晦而不明也或曰離¶
　以繼明照四方而明夷以莅衆用晦而明意得无異¶
　乎曰四方者極其逺而言之也故貴於廣照莅衆者¶
　即其近而言之也故用晦而明若逺而用晦則見有¶
　所遺近而太察則多所猜忌皆非明君之所宜也象¶
　之取義豈膠於一而已乎¶
君子于行義不食也　六二之吉順以則也　南狩之¶
<pb:KR1a0089_WYG_006-5a>¶
志乃大得也　入于左腹獲心意也　箕子之貞明不¶
可息也¶
　箕子盖外晦而内明者故其明不可息若一於晦則¶
　其明息矣¶
初登于天照四國也後入于地失則也¶
風自火出家人君子以言有物而行有恒¶
　風必有所自而出而其出也无常所凡氣之遒緊者¶
　皆風之自出故火之熾也其氣遒緊而風出於其中¶
<pb:KR1a0089_WYG_006-5b>¶
　及其在外之風應之則其氣益遒而火益熾矣君子¶
　觀風之自火而出則知天下之事莫不有自故天下¶
　之治自於國國之治自於家家之治自於身身之治¶
　自於言行而言行者亦豈无所自乎君子身居於一¶
　家而化及於天下唯明於其所自故言必有物而行¶
　必有恒二者之所自豈非皆自其心乎其心明於理¶
　而能實其所發則言本於心必以其事實而不敢虚¶
　誕矣行本於心必以其常度而不敢差忒矣此之謂¶
<pb:KR1a0089_WYG_006-6a>¶
　言有物行有恒也中庸曰知逺之近知風之自知微¶
　之顯可與入徳矣正家之君子脩其一身以為治人¶
　之本其明於此乎¶
閑有家志未變也　六二之吉順以巽也　家人嗃嗃¶
未失也婦子嘻嘻失家節也　富家大吉順在位也¶
　四以隂居隂又為巽之主皆順在位也¶
王假有家交相愛也　威如之吉反身之謂也¶
　吾身既修而猶有不化然後可用威若不先自治而¶
<pb:KR1a0089_WYG_006-6b>¶
　用威以治人其能服乎故威如之所以吉者以其先¶
　能反身而後威如也¶
上火下澤睽君子以同而異¶
　火澤二體合而為一此其同也然火之性上而又居¶
　上澤之性下而又居下是同而異矣君子觀火澤之¶
　象有以同於人而或異於人如本心則同而制事則¶
　異處常則同而應變則異脩身則同而出處則異大¶
　節則同而細故則異以此推之皆所謂同而異也彖¶
<pb:KR1a0089_WYG_006-7a>¶
　傳言異而同以理言之也此言同而異自人言之也¶
見惡人以辟咎也　遇主于巷未失道也¶
　遇主于巷似於枉道以求合故傳特明之曰未失道¶
　也¶
見輿曳位不當也无初有終遇剛也　交孚无咎志行¶
也　厥宗噬膚往有慶也　遇雨之吉羣疑亡也¶
山上有水蹇君子以反身修徳¶
　水出於山上冝其流之易也然謂之蹇者以山多險¶
<pb:KR1a0089_WYG_006-7b>¶
　而水常小水小而流險則難於盈而行不逺矣豈非¶
　蹇乎君子觀其象則見險而止姑反身以脩徳焉徳¶
　既盛矣險既出矣則有為於斯世将沛然而莫之禦¶
　矣若然者如溥博之淵泉而時出之又何險之為患¶
　哉¶
往蹇來譽宜待也¶
　當蹇之時雖當助於九五以濟其蹇然初處卑下未¶
　能自進故宜有所待謂待上位者援而進之也¶
<pb:KR1a0089_WYG_006-8a>¶
王臣蹇蹇終无尤也¶
　二在大臣之位以濟蹇為已任事之利鈍雖未可必¶
　然義所當為果何尤乎¶
往蹇來反内喜之也¶
　三能復於臣職以助九五則九五喜之矣内謂九五¶
　也盖非以卦之内外言乃以君臣之内外言也¶
往蹇來連當位實也¶
　四居坎體柔弱之甚雖不能出險然與九五連比五¶
<pb:KR1a0089_WYG_006-8b>¶
　陽剛而當位是當位者實而易於輔助也是豈无出¶
　險之時乎¶
大蹇朋來以中節也¶
　九五當大蹇而得朋來之應者以其能處中而得人¶
　君之大節也¶
往蹇來碩志在内也利見大人以從貴也¶
　從貴謂從於九五¶
雷雨作解君子以赦過宥罪¶
<pb:KR1a0089_WYG_006-9a>¶
　雷雨並作而物之屯難者皆解散矣故君子順天時¶
　而以赦其過之小寛其罪之大月令仲春省囹圄去¶
　桎梏止獄訟亦因解之時而行寛恤也¶
剛柔之際義无咎也¶
　初與四為正應是剛柔相交際其義自无咎也¶
九二貞吉得中道也　負且乘亦可醜也自我致戎又¶
誰咎也　解而拇未當位也　君子有解小人退也¶
公用射隼以解悖也¶
<pb:KR1a0089_WYG_006-9b>¶
　六三為悖逆者而上能解去之故曰以解悖也¶
山下有澤損君子以懲忿窒欲¶
　高山之下而有水澤則其水急湧而莫遏注於深險¶
　而難盈君子觀其急湧之象則以懲其忿觀其難盈¶
　之象則以窒其慾又忿之暴起則如山之高故必懲¶
　慾之无厭則如壑之深故必窒皆損之義也大傳曰¶
　損徳之脩也君子損其忿而不忘身以辱親損其慾¶
　而不自處於汙穢則其徳脩可知矣¶
<pb:KR1a0089_WYG_006-10a>¶
已事遄往尚合志也　九二利貞中以為志也　一人¶
行三則疑也　損其疾亦可喜也　六五元吉自上祐¶
也　弗損益之大得志也¶
　上九以天下之益益天下乃王者之道也其澤加於¶
　民豈私恩小惠之比哉故云大得志也¶
風雷益君子以見善則遷有過則改¶
　風以散之雷以動之則萬物莫不受其益又風烈則¶
　雷迅雷受風之益雷激則風怒風受雷之益二物並¶
<pb:KR1a0089_WYG_006-10b>¶
　興交相助益此卦之所以為益也君子觀其象見人¶
　之善而遷以從之則如風之速而不留知已之過而¶
　斷然改之則如雷之奮而有決此其益於身者亦大¶
　矣又見善則遷而改過愈勇有過則改而遷善愈速¶
　是遷善改過亦交相助益也然以二者言之則遷善¶
　為易改過為難遷善則在我者亦善而不及他人之¶
　尤善故遷以從之猶所謂聞義能徙也改過則在我¶
　者不善而速改以從善猶所謂不貳過也若云遷善¶
<pb:KR1a0089_WYG_006-11a>¶
　即改過則非矣¶
元吉无咎下不厚事也¶
　所以必大善則吉而无咎者以在下者本不當任厚¶
　事故不能大善則未免有咎也如子之於父臣之於¶
　君僚屬之於官長凡有所為易於踰越其職分苟其¶
　為之不能盡善雖為所當為豈能免於譏乎¶
或益之自外來也¶
　或益之者以其益從外來出於自然而不可期必也¶
<pb:KR1a0089_WYG_006-11b>¶
益用凶事固有之也　告公從以益志也　有孚惠心¶
勿問之矣惠我徳大得志也　莫益之偏辭也或擊之¶
自外來也¶
　如上九者但知益已而不知益人是其心之偏而不¶
　公也故爻言莫益之者乃偏已之辭也既偏而不公¶
　則為人所惡已方求益而損反至矣言或擊之者盖¶
　殃禍自外而來出於不意也¶
澤上於天夬君子以施禄及下居徳則忌¶
<pb:KR1a0089_WYG_006-12a>¶
　澤上於天則其勢必潰決於下矣君子觀潰決之象¶
　於是施禄以及下如以爵禄待賢才以恩惠賙百姓¶
　皆施禄之謂也居徳則忌言以徳自居而不恤其下¶
　則在所疾惡也夫人之積徳貴於推以及人也若安¶
　然自得而下之休戚不顧焉是豈仁人之心乎在上¶
　而如是則雖以徳自居而徳非其徳矣¶
不勝而往咎也　有戎勿恤得中道也　君子夬夬終¶
无咎也　其行次且位不當也聞言不信聰不明也¶
<pb:KR1a0089_WYG_006-12b>¶
　中行无咎中未光也¶
　五得中而不能大吉者以其近于陰故中德尚未光大也¶
无號之凶終不可長也¶
天下有風姤后以施命誥四方¶
　天下有風則物遇其吹嘘后施誥命則民遇其徳澤¶
　風者天之號令命者君之號令后以命誥於四方如¶
　天以風行於天下其周徧可知矣¶
繫于金柅柔道牽也¶
<pb:KR1a0089_WYG_006-13a>¶
　隂柔始生則牽引其類而進矣¶
&KR0694;有魚義不及賔也¶
　二止隂之進者義當不使害及於衆陽也¶
其行次且行未牽也¶
　其行次且則未能牽引以去也¶
无魚之凶逺民也　九五含章中正也有隕自天志不¶
舍命也¶
　志不舍命言人心可以回天命也¶
<pb:KR1a0089_WYG_006-13b>¶
姤其角上窮吝也¶
澤上於地萃君子以除戎器戒不虞¶
　澤本在地之下而乃上於地則其水潰決不可无隄¶
　防矣君子觀澤潰之象明萃聚之義於是除治戎器¶
　以戒不虞亦如水之潰決而萃土為之防也除者去¶
　舊取新之義戎器久則弊壊故當簡除其舊而易之¶
　以新然亦豈无故而耀武乎盖以時當富庶則釁蘖¶
　或萌故不可不豫為之防耳¶
<pb:KR1a0089_WYG_006-14a>¶
乃亂乃萃其志亂也　引吉无咎中未變也　往无咎¶
上巽也　大吉无咎位不當也　萃有位志未光也¶
齎咨涕洟未安上也¶
地中生木升君子以順徳積小以高大¶
　地中生木自下而升高君子以巽順之徳自小而積¶
　漸以至於高大亦猶木之升長也卦上坤為順下巽¶
　亦順故謂之順徳¶
允升大吉上合志也　九二之孚有喜也　升虚邑无¶
<pb:KR1a0089_WYG_006-14b>¶
所疑也　王用亨于岐山順事也¶
　諸侯祭境内山川禮也文王居岐下而主其祭乃順¶
　禮而有事也¶
貞吉升階大得志也　冥升在上消不富也¶
　昏冥而升者唯有消亡不復能富矣¶
澤无水困君子以致命遂志¶
　不言澤下有水而曰澤无水者下雖有水而不盈乃¶
　其外枯涸而内涵潤之象也君子之處困者其身雖¶
<pb:KR1a0089_WYG_006-15a>¶
　困而其道自亨是亦猶澤之外枯而内潤也致命遂¶
　志者言得喪窮通皆委之於命以遂吾之志也夫君¶
　子之志雖大行不加雖窮居不損故道與時違則委¶
　致於命是雖不遂吾兼善之志而遂吾獨善之志矣¶
　如言遯世而无悶樂天知命故不憂皆所謂致命遂¶
　志也處困之君子能如是者以坎為心亨兊為和說¶
　在險而心亨遇枯涸而和說将无入而不自得矣彼¶
　汲汲富貴而戚戚貧賤者烏足語此哉¶
<pb:KR1a0089_WYG_006-15b>¶
入于幽谷幽不明也　困于酒食中有慶也　據于蒺¶
藜乘剛也入于其宫不見其妻不祥也　來徐徐志在¶
下也雖不當位有與也¶
　四雖不能拯初之困然志在於下故初亦徐徐而來¶
　也有與者其終與初合則為有與矣¶
劓刖志未得也乃徐有說以中直也利用祭祀受福也¶
　困于葛藟未當也動悔有悔吉行也¶
木上有水井君子以勞民勸相¶
<pb:KR1a0089_WYG_006-16a>¶
　木上有水如以木器汲水而上之君子觀汲井之象¶
　推及物之功於是勞來其民而勸勉相助之使之各¶
　安其業各遂其生乃所以法井之用也¶
井泥不食下也舊井无禽時舍也　井谷射鮒无與也¶
　井渫不食行惻也求王明受福也¶
　求王明者言必遇明王而後能用之非九三自往求¶
　之也然曰求之者猶言夫子之求之異乎人之求之¶
　也¶
<pb:KR1a0089_WYG_006-16b>¶
井甃无咎脩井也　寒泉之食中正也　元吉在上大¶
成也¶
澤中有火革君子以治厯明時¶
　澤中有火火盛則克水水盛則克火乃變革之義也¶
　君子觀其象以治厯數而明天時則五日為候三候¶
　為氣六氣為時四時為歲至於晦朔弦望之不差分¶
　至啓閉之有定皆所以順變革之義也¶
鞏用黄牛不可以有為也　已日革之行有嘉也　革¶
<pb:KR1a0089_WYG_006-17a>¶
言三就又何之矣　改命之吉信志也　大人虎變其¶
文炳也　君子豹變其文蔚也小人革面順以從君也¶
木上有火鼎君子以正位凝命¶
　木在火上者以木巽火而烹飪也鼎之為器寘之必¶
　正而烹飪之際尤貴於正苟傾側不正則其顛趾覆¶
　餗有不免矣故君子觀鼎之象以正其位所以凝集¶
　其天命也夫人君居於尊位而端正安重則所發必¶
　正言所行必正道而天命佑之鞏固而不去是亦猶¶
<pb:KR1a0089_WYG_006-17b>¶
　鼎之安重而有以貯其實也¶
鼎顛趾未悖也利出否以從貴也　鼎有實慎所之也¶
我仇有疾終无尤也　鼎耳革失其義也　覆公餗信¶
如何也¶
　信如何猶漢書曰顧誠何如言覆公之餗誠何如哉¶
　盖凶可知也¶
鼎黄耳中以為實也¶
　鼎耳本中虚貫之以鉉則實矣¶
<pb:KR1a0089_WYG_006-18a>¶
玉鉉在上剛柔節也¶
洊雷震君子以恐懼修省¶
　雷聲重洊則其威甚盛故君子以恐懼而修省恐懼¶
　者懼禍之至也修省者省察其身所以致禍之由也¶
震來虩虩恐致福也笑言啞啞後有則也　震來厲乘¶
剛也　震蘇蘇位不當也　震遂泥未光也　震往來¶
厲危行也其事在中大无喪也　震索索中未得也雖¶
凶无咎畏鄰戒也¶
<pb:KR1a0089_WYG_006-18b>¶
　畏鄰戒言懼鄰之有禍而先自警戒也¶
兼山艮君子以思不出其位¶
　山止其所而不動而上下皆山則又各止其所而不¶
　相侵越焉故君子觀兼山之象而思不出其位位者¶
　當止之所當為之事也人能止所當止為所當為是¶
　所思不出於位也若踰分越職而為之則所為雖善¶
　亦非義也況於肆為不善乎¶
艮其趾未失正也　不拯其隨未退聽也¶
<pb:KR1a0089_WYG_006-19a>¶
　所以不能拯救其所隨而心有不快者以三之艮限¶
　列夤未能退聽於二也¶
艮其限危薰心也　艮其身止諸躬也¶
　凡所止者皆當反求諸吾身故云止諸躬¶
艮其輔以中正也　敦艮之吉以厚終也¶
山上有木漸君子以居賢徳善俗¶
　山以漸而高木以漸而長而山上有木其高下相因¶
　亦有其漸也君子觀漸之象以居積其賢徳善美乎¶
<pb:KR1a0089_WYG_006-19b>¶
　風俗莫不當以其漸也居賢徳以漸則日就月将不¶
　半塗而廢善風俗以漸則期月而可三年有成其施¶
　為之緩急必以序為學為政果何異山木之相因乎¶
小子之厲義无咎也　飲食衎衎不素飽也　夫征不¶
復離羣醜也婦孕不育失其道也利用禦寇順相保也¶
　或得其桷順以巽也　終莫之勝吉得所願也　其¶
羽可用為儀吉不可亂也¶
澤上有雷歸妹君子以永終知敝¶
<pb:KR1a0089_WYG_006-20a>¶
　澤上有雷則潛處之乆而今始出焉妹之歸者亦先¶
　處而今出故澤上有雷為歸妹也君子觀象於夫婦¶
　之道㛰姻之禮必謹其始故能長永以終而知其敝¶
　壊盖由㛰姻之禮得夫婦之正則乆而无敝不以其¶
　禮不由於正或合以淫姣或夫制於婦若是者皆為¶
　敝矣何以能乆乎¶
歸妹以娣以恒也跛能履吉相承也¶
　以恒者有常乆之徳也相承者能承順其嫡也¶
<pb:KR1a0089_WYG_006-20b>¶
利幽人之貞未變常也　歸妹以須未當也　愆期之¶
志有待而行也　帝乙歸妹不如其娣之袂良也其位¶
在中以貴行也　上六无實承虚筐也¶
雷電皆至豐君子以折獄致刑¶
　折獄之道惟明與斷而已噬嗑與豐皆明斷並用者¶
　然噬嗑離上震下是明其理以立法然後待其犯者¶
　而斷之故言先王以明罰敇法豐震上離下是以果¶
　斷折獄者必照之以明察然後其斷合於理故言君¶
<pb:KR1a0089_WYG_006-21a>¶
　子以折獄致刑¶
雖旬无咎過旬災也　有孚發若信以發志也　豐其¶
沛不可大事也折其右肱終不可用也　豐其蔀位不¶
當也日中見斗幽不明也遇其夷主吉行也　六五之¶
吉有慶也　豐其屋天際翔也闚其户闃其无人自藏¶
也¶
　天際翔猶言如翬斯飛也自藏者自障蔽其身而无¶
　所見也¶
<pb:KR1a0089_WYG_006-21b>¶
山上有火旅君子以明慎用刑而不留獄¶
　山上有火則燎之速而不停滯人居旅中則處之暫¶
　而非淹乆君子觀象而以之用刑則極其明慎不至¶
　留滯盖明慎則詳審不留則果斷乃用刑之道也¶
旅瑣瑣志窮災也　得童僕貞終无尤也　旅焚其次¶
亦以傷矣以旅與下其義喪也　旅于處未得位也得¶
其資斧心未快也　終以譽命上逮也¶
　居上位而得其道故人譽天命皆逮及之也¶
<pb:KR1a0089_WYG_006-22a>¶
以旅在上其義焚也喪牛于易終莫之聞也¶
隨風巽君子以申命行事¶
　以風隨風其動物不已乃教令丁寜反覆之意也君¶
　子之臨民者其命令之施丁寜反覆然後見之於行¶
　事故事不差忒而人皆順從亦如風之相隨以動物¶
　也申命者戒之於行事之先行事者施之於申命之¶
　後申命者固将以行事也¶
進退志疑也利武人之貞志治也¶
<pb:KR1a0089_WYG_006-22b>¶
　進退者志疑而不決利貞者志治而不疑¶
紛若之吉得中也　頻巽之吝志窮也　田獲三品有¶
功也　九五之吉位正中也　巽在牀下上窮也喪其¶
資斧正乎凶也¶
　正如春秋戰不正勝之正乃固必之意也¶
麗澤兊君子以朋友講習¶
　兩澤相麗則互相滋益故彼此皆不至於枯竭君子¶
　觀麗澤之象而以朋友講習則我之進徳有資於人¶
<pb:KR1a0089_WYG_006-23a>¶
　人之進徳亦有資於我是其為益豈有窮乎講者討¶
　論而知其理習者重習而踐其事朋友之相資在於¶
　講而已然既講則必習故曰以朋友講習也又卦為¶
　重兊說之至也天下之說不可過極唯講習則過說¶
　无害故於兊言之也¶
和兊之吉行未疑也　孚兊之吉信志也　來兊之凶¶
位不當也　九四之喜有慶也　孚于剥位正當也¶
上六引兊未光也¶
<pb:KR1a0089_WYG_006-23b>¶
風行水上渙先王以享于帝立廟¶
　風散以動水水散以受風風之與水雖散而相感應¶
　是其散者所以為合也先王觀象盡其敬以享帝則¶
　郊焉而天神格致其孝以立廟則廟焉而人鬼享人¶
　心之散因祭祀而合鬼神之散因郊廟而合是皆所¶
　以合其散也¶
初六之吉順也　渙奔其机得願也　渙其躬志在外¶
也　渙其羣元吉光大也　王居无咎正位也　渙其¶
<pb:KR1a0089_WYG_006-24a>¶
血逺害也¶
澤上有水節君子以制數度議徳行¶
　澤上有水過多則不能容此有節之義也數度者為¶
　粗為末制之則有節而不差徳行者為精為本議之¶
　則有節而中道是皆合乎節之義也¶
不出户庭知通塞也　不出門庭凶失時極也　不節¶
之嗟又誰咎也　安節之亨承上道也　甘節之吉居¶
位中也　苦節貞凶其道窮也¶
<pb:KR1a0089_WYG_006-24b>¶
澤上有風中孚君子以議獄緩死¶
　澤上有風則風能以虚而入於澤澤能以虚而受於¶
　風此中孚之象也君子之議獄則寛仁惻怛以緩人¶
　之死亦豈非中孚之意乎¶
初九虞吉志未變也　其子和之中心願也　或鼓或¶
罷位不當也　馬匹亡絶類上也　有孚攣如位正當¶
也　翰音登于天何可長也¶
山上有雷小過君子以行過乎恭喪過乎哀用過乎儉¶
<pb:KR1a0089_WYG_006-25a>¶
　雷行於空中則其聲暴震若鳴於山上則其聲微小¶
　詩所謂殷其雷是也君子之小過者行過乎恭喪過¶
　乎哀用過乎儉乃過之當於理也若恭而大過則為¶
　足恭哀而大過則或以傷生儉而大過則儉不中禮¶
　時當小過而至於大過豈君子之所為乎¶
飛鳥以凶不可如何也　不及其君臣不可過也　從¶
或戕之凶如何也　弗過遇之位不當也往厲必戒終¶
不可長也　密雲不雨已上也　弗遇過之已亢也¶
<pb:KR1a0089_WYG_006-25b>¶
水在火上既濟君子以思患而豫防之¶
　水居上則受火之熱火居下則能熱乎水是水火相¶
　交而為既濟也既濟之時雖非有患而患之從生必¶
　由於所忽故君子慎思其患而豫為之防則不至於¶
　患矣坎險在外故當思患離明在内故能豫防¶
曵其輪義无咎也　七日得以中道也　三年克之憊¶
也　終日戒有所疑也　東鄰殺牛不如西鄰之時也¶
實受其福吉大來也　濡其首厲何可乆也¶
<pb:KR1a0089_WYG_006-26a>¶
火在水上未濟君子以慎辨物居方¶
　火入水則滅而不能焚水受火則涸而不能潤是水¶
　火不交而為未濟也君子觀水火之不交則思各止¶
　於其所故慎於辨物而居方焉慎於辨物則物各有¶
　類而不紊慎於居方則事有定向而不差若是則時¶
　之未濟果何患哉¶
濡其尾亦不知極也　九二貞吉中以行正也　未濟¶
征凶位不當也　貞吉悔亡志行也　君子之光其暉¶
<pb:KR1a0089_WYG_006-26b>¶
吉也　飲酒濡首亦不知節也¶
　¶
　¶
　¶
　¶
　¶
　¶
　周易參義卷六¶

